# AI Builders Templates

Repository นี้รวบรวมไฟล์ templates สำหรับ Poster presentation และ Presentation
สำหรับให้น้องๆในโครงการ AI Builders เพื่อไว้ดาวน์โหลดเพื่อนำไปใช้ปรับใช้สำหรับการนำเสนอในวัน AI Builders Showcase

- AI Builders Showcase 2023, 2 July 2023, location: BACC (สถานี BTS สนามกีฬา)

## Poster presentation

นักเรียนที่ผ่านการเกณฑ์การตัดสินสำหรับจบโครงการทุกคนสามารถเข้าร่วมงาน AI Builders Showcase
เพื่อนำเสนอผลงานในรูปแบบโปสเตอร์ได้ โดยสามารถดาวน์โหลด template poster ได้จากโฟลเดอร์ `poster` ขนาดของโปสเตอร์มีขนาด A0 โดย template จะมีทั้งไฟล์ชนิด Powerpoint, PDF, และ Pub

ส่วนวิธีการทำโปสเตอร์มีหลากหลายวิธี ไม่ได้มีวิธีใดวิธีหนึ่งที่ดีที่สุด ในที่นี้เราได้เขียนแนวทางคร่าวๆให้กับน้องๆดังนี้

1. **การจัดวาง Layout** ใช้การจัดวางเนื้อหาที่ชัดเจน เข้าใจได้ง่าย และสามารถไกด์ผู้อ่านจากต้นจนจบได้ แนวทางที่แนะนำคือแบ่งเนื้อหาเป็นสัดส่วน เช่น
- บทคัดย่อ (abstract)
- บทนำ (introduction)
- วิธีการ (methods)
- ผลการทดลอง (results)
- และสรุป (conclusion)
2. **เนื้อหาภายในโปสเตอร์** ควรมีความชัดเจน อธิบายงานที่เราทำได้แบบกระชับ ใช้การนำเสนอแบบเป็นระบบ ถ้านึกภาพตามคือเราสามารถให้ผู้อ่าน อ่านและเข้าใจตามสิ่งที่เรานำเสนอได้
3. **การใช้ภาษา** ควรใช้ภาษาที่เข้าใจง่าย และระวังการใช้ศัพท์แสงที่อาจเข้าใจเฉพาะกลุ่ม อาจจะใช้ bullet points ในการนำเสนอเป็นข้อๆ

การพรีเซนต์โปสเตอร์เป็นหนึ่งในวิธีการอธิบายงานวิจัยของเราให้กับผู้ฟังที่เดินผ่านไปผ่านมาให้เข้าใจ นอกจากนั้นโปสเตอร์เป็นหนึ่งในวิธีการที่งานประชุมวิชาการเลือกใช้เพื่อให้คนที่มาในงานปฏิสัมพันธ์และแลกเปลี่ยนองค์ความรู้กัน
น้องๆหลายคนอาจจะเคยหรือไม่เคยใช้วิธีการนำเสนอแบบโปสเตอร์มาก่อน ดังนั้น

1. **เตรียมตัวก่อนวันพรีเซนต์** ทดลองอธิบายงานที่ทำให้กับคนในหลากหลายระดับทั้งผู้ฟังทั่วไป
2. **มีส่วนร่วมกับผู้ฟัง** เราอาจจะพบกับผู้คนมากมายที่สนใจงานวิจัยที่เราทำในงาน AI Builders ดังนั้นทีมงานแนะนำให้น้องๆใช้เวลาอยู่กับโปสเตอร์ของตนเอง
2.5 - 3 ชั่วโมงระหว่างวันงาน และพยายามคุยกับคนที่เข้ามาถามให้มาก เรามักจะได้คำแนะนำดีๆ ไอเดียใหม่ๆในการวิจัยในอนาคต
หรืออาจจะพบกับผู้ให้ทุนที่สนใจงานวิจัยของเราก็ได้

สำหรับวิธีการทำโปสเตอร์ ทางทีมงานจะส่งวิดีโอการสอนทำโปสเตอร์และกำหนดการเพื่อให้น้องๆส่งโปสเตอร์เพื่อสั่งผลิตให้ทาง Discord และอีเมล์ **ประมาณ 1 สัปดาห์ก่อนวันงาน**


## Presentation

สำหรับนักเรียนที่ได้รับคัดเลือกเพื่อให้พรีเซนต์ต่อตณะกรรมการจะสามารถดาวน์โหลด presentation template ได้ในโฟลเดอร์ `presentation`
โดยทางทีมงานจะส่ง drive เพื่อให้อัพโหลด presentation file ทาง Discord และอีเมล์ก่อนวันงาน